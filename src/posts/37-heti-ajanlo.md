---
title: 37. heti ajánló
tags: post
date: 2025-09-14t20:45:00.0+02:00
---

Astoreth & Forestaal közel negyven perces improvizációja, drónokra és éneklésre épített zenei rituálé.

{% bandcamp 'https://ashtoreth1.bandcamp.com/album/axis' %}

Kicsit kilépve a szokásos kategóriákból, egy svéd neoklasszikus-darkwave zenekart is ajánlok a héten, az Arcana-t. Az „As Bright As A Thousand Suns” albumuk 2012-ben jelent meg a Cyclic Law-nál, most újra megvehető CD-n és bakeliten.

{% bandcamp 'https://cycliclaw.bandcamp.com/album/as-bright-as-a-thousand-suns' %}

Kloob és Onasander [közös albuma](https://winter-light.bandcamp.com/album/go-s) már szerepelt egy régebbi ajánlóban, most új közös projektjük van, az Ethnea Nekrōn. Exo-Metempsychosis című release-ük a kozmikus újjászületés témáját járja körül, dark/space ambient stílusban.

{% bandcamp 'https://winter-light.bandcamp.com/album/exo-metempsychosis' %}

A Ruusuriimu (Csipkebogyó) transzcendentális apokaliptikus folk Helsinkiből, némi magyar vonatkozással: új albumuk címe „Tánc a rothadásért”. Két magyar énekesnő, Vály Tekla és Csiszér Réka is hallható rajta, Tekla szövegeket is ír és a borító fotója is tőle származik.

{% bandcamp 'https://ruusuriimu.bandcamp.com/album/t-nc-a-rothad-s-rt' %}

